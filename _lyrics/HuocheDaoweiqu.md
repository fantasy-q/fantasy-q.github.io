---
layout: lyric-cn
title: 火車叨位去
categories: lyric
links:
  Youtube: https://www.youtube.com/watch?v=K5qKpFLWaoA
  知乎: https://www.zhihu.com/question/65476327/answer/231462950
  嗶哩嗶哩: https://www.bilibili.com/video/BV1fx411N7bU?p=29
description: >
  周杰倫 火車叨位去<br>
  曲:周杰倫  詞:方文山
published: true
---

聽我講 thiann guá kóng

庄跤的路邊 tsng-kha ê lōo-pinn

蟬覕佇樹枝 siân bih tī tshiū-ki

七月天 tshit-gue̍h thinn

鬧熱咧唱戲 lāu-jia̍t leh tshiùnn-hì

SI LA SOL FA MI



聽我講 thiann guá kóng

風景遮爾媠 hong-kíng tsiah-nī suí

火車佗位去 hué-tshia tó-uī--khì

提紙筆 the̍h tsuá-pit

寫歌思念你 siá kua su-liām lí

SI LA SOL FA MI



車過磅空變成暗暝 tshia kuè pōng-khang piàn-sîng àm-mî

但是連鞭就會過去 tān-sī liâm-mi tiō ē kuè--khì

按怎你走彼个當時 án-tsuánn lí tsáu hit-ê tong-sî

無留半張批紙佮字 bô lâu puànn-tiunn phue-tsuá kah jī



過去像溪邊的田嬰 kuè-khì tshiūnn khe-pinn ê tshân-inn

攏是鬥陣飛的日子 lóng sī tàu-tīn pue ê ji̍t-tsí

這時我像離水的魚 tsit-sî guá tshiūnn lī-tsuí ê hî

放袂記 pàng-bē-kì

賰最後一口氣 tshun tsuè-āu tsi̍t kháu-khuì

放袂記 pàng-bē-kì

過去你迷人的氣質 kuè-khì lí bê-lâng ê khì-tsit

攏是笑容酸甘仔甜 lóng-sī tshiò-iông sng-kam-á tinn

轉去故事到遮為止 tńg-khì kòo-sū kàu tsia uî-tsí



你哪會全然攏無消息 lí ná-ē tsuân-jiân lóng bô siau-sit

我親像一隻蜂揣無蜜 guá tshin-tshiūnn tsi̍t-tsiah phang tshē-bô bi̍t

將過去一張一張咧剺 tsiong kuè-khì tsi̍t-tiunn tsi̍t-tiunn leh lì

這日誌欲剺到何時 tse ji̍t-tsì beh lì kàu hô-sî

才有你的字 tsiah ū lí ê jī



你哪全然攏無消息 lí ná tsuân-jiân lóng bô siau-sit

像向南的燕仔斷翼 tshiūnn ǹg lâm ê ìnn-á tn̄g si̍t

毋捌閣轉來岫看厝邊 m̄-bat koh tńg-lâi siū khuànn tshù-pinn

為啥物鐵枝路直直 uī-siánn-mih thih-ki-lōo ti̍t-ti̍t

火車佗位去 hué-tshia tó-uī--khì