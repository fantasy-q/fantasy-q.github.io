---
layout: post
title:  "千字文"
categories: miscs
published: true
---

## 一

### 天地玄黄，宇宙洪荒

「夫玄黄者，天地之雜也，**天玄而地黄**」
―《周易・上經・䷁坤》

「樸至大者無形狀，道至妙者無度量<br>
&emsp;故天之圓也不得規，地之方也不得矩<br>
&emsp;往古来今謂之**宙**，四方上下謂之**宇**<br>
&emsp;道在其間，而莫知其所」
―《淮南子・齊俗訓》

### 日月盈<ruby><rb>昃</rb><rt>ㄗㄜˋ</rt></ruby>，辰<ruby><rb>宿</rb><rt>ㄒㄧㄡˋ</rt></ruby>列張

「日中則**昃**，月**盈**則食，天地盈虛，與時消息」
―《周易・下經・䷶豐》

「天設日月，**列星辰**，調陰陽，**張四時**<br>
&emsp;日以暴之，夜以息之，風以乾之，雨露以濡之」
―《淮南子・泰族訓》

### 寒來暑往，秋收冬藏

「**寒往則暑來**，暑往則寒來，寒暑相推而歲成焉」
―《周易・繫辭下傳》

「持樞，謂春生、夏長、**秋收、冬藏**，天之正也」
―《鬼谷子・持樞》

「四時者，春生夏長，**秋收冬藏**<br>
&emsp;取予有節，出入有時，開闔張歙<br>
&emsp;不失其敘，喜怒剛柔，不離其理」
―《淮南子・本經訓》

### 閏餘成歲，律呂調陽

「朞三百有六旬有六日，**以閏月定四時成歲**」
―《尚書・虞書・堯典》

「昔黃帝令伶倫作為律<br>
&emsp;伶倫自大夏之西，乃之阮隃之陰，取竹於嶰谿之谷<br>
&emsp;以生空竅厚鈞者、斷兩節間、其長三寸九分而吹之，以為黃鐘之宮，吹曰舍少<br>
&emsp;次制十二筒，以之阮隃之下，聽鳳皇之鳴，以別**十二律**<br>
&emsp;其雄鳴為六，雌鳴亦六，以比黃鐘之宮，適合<br>
&emsp;黃鐘之宮，皆可以生之，故曰黃鐘之宮，律呂之本<br>
&emsp;黃帝又命伶倫與榮將鑄十二鐘，以和五音，以施英韶<br>
&emsp;以仲春之月，乙卯之日，日在奎，始奏之，命之曰咸池」―《呂氏春秋・仲夏紀・古樂》

「大師掌六律、六同，以合陰陽之聲」
―《周禮・春官宗伯・大司樂》

「律十有二，**陽六為律，陰六為呂**<br>
&emsp;律以統氣類物<br>
&emsp;&emsp;一曰黃鐘，二曰太族，三曰姑洗，<br>
&emsp;&emsp;四曰蕤賓，五曰夷則，六曰亡射。<br>
&emsp;呂以旅陽宣氣<br>
&emsp;&emsp;一曰林鐘，二曰南呂，三曰應鐘，<br>
&emsp;&emsp;四曰大呂，五曰夾鐘，六曰中呂。」
―《漢書・志・律曆志上》

### 雲騰致雨，露結為霜

「地氣上為雲，天氣下為雨，雨出地氣，雲出天氣」
―《黃帝內經・素問・陰陽應象大論》

「象曰，履霜堅冰，陰始凝也，馴致其道，至堅冰也」
―《周易・上經・䷁坤》

<sup>（**※霜，非露所結也**）</sup>

### 金生麗水，玉出崑岡

「荊南之地、**麗水之中生金**，人多竊采金」
―《韓非子・內儲說上》

「**登崑崙兮食玉英**，與天地兮同壽，與日月兮同光」
―《楚辭・九章・涉江》

「西北之美者，**有崑崙虛之璆琳琅玕焉**」
―《爾雅・釋地》

### 劍號巨闕，珠稱夜光

「歐冶乃因天之精神，悉其伎巧，造為大刑三、小刑二<br>
&emsp;&emsp;一曰湛盧，二曰純鈞，三曰勝邪，四曰魚腸，五曰**巨闕**」
―《越絕書・外傳記寶劍》

「寶彼兮沙礫，**捐此兮夜光**」
―《楚辭・九思・哀歲》

### 果珍李柰，菜重芥薑

「**李**：果也，从木子聲」
「**柰**：果也，从木示聲」
―《說文解字・木部》

「**芥**：菜也，从艸介聲」
「**䕬**：禦溼之菜也，从艸彊聲」
―《說文解字・艸部》

「蘇、**芥**，草也<br>
&emsp;江淮南楚之間曰蘇<br>
&emsp;自關而西或曰草，或曰芥<br>
&emsp;**南楚江湘之間謂之芥**<br>
&emsp;蘇亦荏也，關之東西或謂之蘇，或謂之荏<br>
&emsp;周鄭之間謂之公蕡<br>
&emsp;沅湘之南或謂之𦵯<br>
&emsp;其小者謂之䖆葇」
―《輶軒使者絕代語釋別國方言・第三》

「**乾薑**：味辛溫，主治胸滿咳逆上氣<br>
&emsp;溫中、止血，出汗，逐風濕痹，腸澼下利，生者尤良<br>
&emsp;久服去臭氣，通神明，生川谷」
―《神農本草經・草部中品》

<sup>（**※李、柰、芥，疑無特指**）</sup>

### 海鹹河淡，鱗潛羽翔

## 二

### 龍師火帝，鳥官人皇

「秋，郯子來朝，公與之宴<br>
&emsp;昭子問焉曰『少皞氏鳥名官，何故也』<br>
&emsp;郯子曰『吾祖也，我知之，昔者<br>
&emsp;黃帝氏以雲紀，故為雲師而雲名<br>
&emsp;**炎帝氏**以火紀，故為**火師**而火名<br>
&emsp;共工氏以水紀，故為水師而水名<br>
&emsp;**大皞氏**以龍紀，故為**龍師**而龍名<br>
&emsp;我高祖少皞，摯之立也，鳳鳥適至<br>
&emsp;故紀於鳥，為**鳥師**而鳥名』」
―《春秋左氏傳・昭公・昭公十七年》

「**太昊帝宓羲氏**」―《漢書・表・古今人表・上上聖人》

「謂之**伏羲**者何<br>
&emsp;&emsp;古之時未有三綱、六紀，民人但知其母，不知其父<br>
&emsp;&emsp;能覆前而不能覆後，臥之言去言去，起之吁吁<br>
&emsp;&emsp;飢即求食，飽即棄余，茹毛飲血而衣皮葦<br>
&emsp;&emsp;於是伏羲仰觀象於天，俯察法於地<br>
&emsp;&emsp;因夫婦正五行，始定人道，畫八卦以治下，治下伏而化之，故謂之伏羲也<br>
&emsp;謂之**神農**何<br>
&emsp;&emsp;古之人民，皆食禽獸肉，至於神農，人民眾多，禽獸不足<br>
&emsp;&emsp;於是神農因天之時，分地之利，制耒耜，教民農作，神而化之，使民宜之，故謂之神農也<br>
&emsp;謂之**燧人**何<br>
&emsp;&emsp;鑽木燧取火，教民熟食，養人利性，避臭去毒，謂之燧人也<br>
&emsp;謂之**祝融**何<br>
&emsp;&emsp;祝者，屬也；融者，續也。言能屬續三皇之道而行之，故謂祝融也」
―《白虎通德論・號》

「世傳三皇五帝，多以為伏羲、神農為三皇<br>
&emsp;其一者或曰燧人，或曰祝融，或曰女媧。其是與非，未可知也<br>
&emsp;我聞古有天皇、地皇、**人皇**，以為或及此謂，亦不敢明」
―《潛夫論・五德志》

<sup>（**※暤、皡、曍，亦作昊；宓，通伏**）</sup>

### 始制文字，乃服衣<ruby><rb>裳</rb><rt>ㄔㄤˊ</rt></ruby>

「黃帝史官**倉頡**，見鳥獸蹄迒之跡，知分理之可相別異也，初造書契」
―《說文解字・序》

「昔者<br>
&emsp;**蒼頡作書**，容成造曆，**胡曹為衣**，後稷耕稼，儀狄作酒，奚仲為車」
―《淮南子・脩務訓》

### 推位讓國，有虞陶唐

「宰我曰：『請問帝**堯**』<br>
&emsp;孔子曰『』高辛氏之子，曰**陶唐**」<br>
「宰我曰『請問帝**舜**』<br>
&emsp;孔子曰『喬牛之孫，瞽瞍之子也，曰**有虞**』」<br>
「宰我曰『請問**禹**』<br>
&emsp;孔子曰『高陽之孫，鯀之子也，曰**夏后**』」
―《孔子家語・五帝德》

「昔在帝堯，聰明文思，光宅天下。**將遜于位，讓于虞舜**，作堯典」―《尚書・虞書・堯典》

「堯曰：嗟，四嶽，朕在位七十載，汝能庸命，踐朕位<br>
&emsp;嶽應曰『鄙德忝帝位』<br>
&emsp;堯曰『悉舉貴戚及疏遠隱匿者』<br>
&emsp;眾皆言於堯曰『有矜在民閒，曰虞舜』<br>
&emsp;堯曰『然，朕聞之，其何如』<br>
&emsp;嶽曰『盲者子。父頑，母嚚，弟傲，能和以孝，烝烝治，不至姦』<br>
&emsp;堯曰『吾其試哉』於是堯妻之二女，觀其德於二女<br>
&emsp;舜飭下二女於媯汭，如婦禮<br>
&emsp;堯善之，乃使舜慎和五典，五典能從<br>
&emsp;乃遍入百官，百官時序<br>
&emsp;賓於四門，四門穆穆，諸侯遠方賓客皆敬<br>
&emsp;堯使舜入山林川澤，暴風雷雨，舜行不迷，堯以為聖<br>
&emsp;召舜曰『女謀事至而言可績，三年矣，女登帝位』舜讓於德，不懌<br>
&emsp;正月上日，舜受終於文祖，文祖者，堯大祖也」
―《史記・本紀・五帝本紀》

<sup>（**※女，亦作汝**）</sup>

### 弔民伐罪，周發殷湯

「歸市者不止，耕者不變。誅其君而弔其民，若時雨降，民大悅」―《孟子・梁惠王下》

「歸市者弗止，芸者不變，誅其君，弔其民，如時雨降。民大悅」―《孟子・滕文公下》

「惟十有一年，**武王伐殷**。一月戊午，師渡孟津，作泰誓三篇」
―《尚書・周書・泰誓上》

「**武王自稱太子發**，言奉文王以伐，不敢自專」
―《史記・本紀・周本紀》

「**殷契**，母曰簡狄，有娀氏之女，為帝嚳次妃<br>
&emsp;三人行浴，見玄鳥墮其卵，簡狄取吞之，因孕生契，契長而佐禹治水有功<br>
&emsp;帝舜乃命契曰：百姓不親，五品不訓，汝為司徒而敬敷五教，五教在寬<br>
&emsp;**封于商**，賜姓子氏，契興於唐、虞、大禹之際，功業著於百姓，百姓以平<br>
&emsp;契卒，子昭明立……主癸卒，子天乙立，是為**成湯**<br>
&emsp;成湯，自契至湯八遷，湯始居亳，從先王居，作帝誥」―《史記・本紀・殷本紀》

「**紂**愈淫亂不止，微子數諫不聽，乃與大師、少師謀，遂去<br>
&emsp;比干曰『為人臣者，不得不以死爭』乃彊諫紂<br>
&emsp;紂怒曰『吾聞聖人心有七竅』剖比干，觀其心<br>
&emsp;箕子懼，乃詳狂為奴，紂又囚之，殷之大師、少師乃持其祭樂器奔周<br>
&emsp;**周武王於是遂率諸侯伐紂**，紂亦發兵距之牧野<br>
&emsp;甲子日，紂兵敗，紂走入，登鹿臺，衣其寶玉衣，赴火而死<br>
&emsp;周武王遂斬紂頭，縣之『大』白旗，殺妲己<br>
&emsp;釋箕子之囚，封比干之墓，表商容之閭<br>
&emsp;封紂子武庚、祿父，以續殷祀，令修行盤庚之政<br>
&emsp;殷民大說，於是周武王為天子，其後世貶帝號，號為王<br>
&emsp;而封殷後為諸侯，屬周」
―《史記・本紀・殷本紀》

### 坐朝問道，垂拱平章

「惇信明義，崇德報功，**垂拱**而天下治」
―《尚書・周書・武成》

「克明俊德，以親九族<br>
&emsp;九族既睦，**平章**百姓<br>
&emsp;百姓昭明，協和萬邦」
―《尚書・周書・堯典》

### 愛育黎首，臣伏戎羌

「**黎**，庶，烝，多，醜，師，旅，**眾**也，洋，觀。」
―《爾雅・釋詁》

「徐州貢土五色，有青、黃、赤、白、黑也<br>
&emsp;土青曰**黎**，似**黎草**色也<br>
&emsp;土黃而細密曰埴，埴膩也，黏如脂之膩也<br>
&emsp;土赤曰鼠肝，似鼠肝色也<br>
&emsp;土白曰漂，漂輕飛散也<br>
&emsp;土黑曰盧；盧然解散也」
―《爾雅・釋地》

「倉庚，**黧黃**也」
―《爾雅・釋鳥》

「**黎**：履黏也，从黍，𥝢省聲<br>
&emsp;𥝢，古文利，作履黏以黍米」
―《說文解字・黍部》

「**黔**：黎也，从黑今聲<br>
&emsp;秦謂民為**黔首**，謂**黑色**也，周謂之**黎民**<br>
&emsp;《易》曰『為黔喙』」
―《說文解字・黑部》

「九州之長入天子之國，曰牧<br>
&emsp;天子同姓，謂之叔父，異姓，謂之叔舅<br>
&emsp;於外曰侯，於其國曰君。<br>
&emsp;其在**東夷、北狄、西戎、南蠻**，雖大，曰子<br>
&emsp;於內自稱曰不穀，於外自稱曰王老<br>
&emsp;庶方小侯，入天子之國，曰某人<br>
&emsp;於外曰子，自稱曰孤」―《禮記・曲禮下》

「氐、**羌**、呼唐、離水之西」―《呂氏春秋・恃君覽・恃君》

### 遐邇一體，率賓歸王

「**遐邇一體**，中外提福，不亦康乎」
―《史記・列傳・司馬相如列傳》

「故人主得其道，則**遐邇**偕行而歸之，文王是也<br>
&emsp;不得其道，則臣妾為寇，秦王是也<br>
&emsp;夫文衰則武勝，德盛則備寡」
―《鹽鐵論・備胡》

「溥天之下、莫非王土<br>
&emsp;**率土之濱、莫非王臣**<br>
&emsp;大夫不均、我從事獨賢」
―《詩經・小雅・北山之什・北山》

### 鳴鳳在竹，白駒食場

「子曰『**鳳鳥**不至，河不出圖，吾已矣夫』」
―《論語・子罕》

「故天降膏露，地出醴泉，山出器車，河出馬圖<br>
&emsp;**鳳凰**麒麟皆在郊棷，龜龍在宮沼，其餘鳥獸之卵胎，皆可俯而窺也<br>
&emsp;則是無故，先王能修禮以達義，體信以達順，故此順之實也」
―《禮記・禮運》

「魯哀公問舜冠於孔子，孔子不對<br>
&emsp;三問不對，哀公曰『寡人問舜冠於子，何以不言也』<br>
&emsp;孔子曰『古之王者，有務而拘領者矣，其政好生而惡殺焉<br>
&emsp;是以**鳳**在列樹，麟在郊野，烏鵲之巢可俯而窺也<br>
&emsp;君不此問，而問舜冠，所以不對也』」―《荀子・哀公》

「**皎皎白駒、食我場苗**<br>
&emsp;縶之維之、以永今朝<br>
&emsp;所謂伊人、於焉逍遙」
―《詩經・小雅・祈父之什・白駒》

### 化被草木，賴及萬方

「**𠤎**：變也，从到人，凡𠤎之屬皆从𠤎」<br>
「**化**：教行也，从𠤎从人，𠤎亦聲」
―《說文解字・𠤎部》

「王歸自克夏，至于亳，誕告**萬方**」
―《尚書・商書・湯誥》

## 三

### 蓋此身髮，四大五常

「有物混成，先天地生<br>
&emsp;寂兮寥兮，獨立不改<br>
&emsp;周行而不殆，可以為天下母<br>
&emsp;吾不知其名，字之曰道，強為之名曰大<br>
&emsp;大曰逝，逝曰遠，遠曰反<br>
&emsp;故道大，天大，地大，人亦大<br>
&emsp;域中有**四大**，而人居其一焉<br>
&emsp;人法地，地法天，天法道，道法自然」
―《道德經》

「哀公問政<br>
&emsp;子曰『文、武之政，布在方策，其人存，則其政舉<br>
&emsp;其人亡，則其政息。人道敏政，地道敏樹。夫政也者，蒲盧也<br>
&emsp;故為政在人，取人以身，修身以道，修道以仁<br>
&emsp;**仁**者人也，親親為大；**義**者宜也，尊賢為大。親親之殺，尊賢之等，**禮**所生也<br>
&emsp;在下位不獲乎上，民不可得而治矣，故君子不可以不修身<br>
&emsp;思修身，不可以不事親；思事親，不可以不知人；思知人，不可以不知天<br>
&emsp;天下之達道五，所以行之者三，曰：<br>
&emsp;君臣也，父子也，夫婦也，昆弟也，朋友之交也，五者天下之&emsp;達道也<br>
&emsp;**知仁勇**三者，天下之**達德**也，所以行之者一也<br>
&emsp;或生而知之，或學而知之，或困而知之，及其知之，一也<br>
&emsp;或安而行之，或利而行之，或勉強而行之，及其成功，一也」

「子曰『好學近乎**知**，力行近乎**仁**，知恥近乎**勇**』<br>
&emsp;知斯三者，則知所以修身<br>
&emsp;知所以修身，則知所以治人<br>
&emsp;知所以治人，則知所以治天下國家矣」
―《禮記・中庸》

「孟子曰<br>
『乃若其情，則可以為善矣，乃所謂善也<br>
&emsp;若夫為不善，非才之罪也<br>
&emsp;惻隱之心，人皆有之<br>
&emsp;羞惡之心，人皆有之<br>
&emsp;恭敬之心，人皆有之<br>
&emsp;是非之心，人皆有之<br>
&emsp;惻隱之心，**仁**也<br>
&emsp;羞惡之心，**義**也<br>
&emsp;恭敬之心，**禮**也<br>
&emsp;是非之心，**智**也<br>
&emsp;仁義禮智，非由外鑠我也，我固有之也<br>
&emsp;弗思耳矣』」
―《孟子・告子上》

「《詩》云『宜民宜人，受祿于天』<br>
&emsp;為政而宜於民者，固當受祿于天<br>
&emsp;**夫仁誼禮知信五常之道**，王者所當脩飭也<br>
&emsp;五者脩飭，故受天之祐，而享鬼神之靈<br>
&emsp;德施于方外，延及群生也」
―《漢書・傳・董仲舒傳》

### 恭惟鞠養，豈敢毀傷

「仲尼居，曾子侍<br>
&emsp;子曰『先王有至德要道，以順天下，民用和睦，上下無怨，汝知之乎』<br>
&emsp;曾子避席曰『參不敏，何足以知之』<br>
&emsp;子曰『夫孝，德之本也，教之所由生也<br>
&emsp;復坐，吾語汝<br>
&emsp;**身體髮膚**，受之父母，**不敢毀傷**，孝之始也<br>
&emsp;立身行道，揚名於後世，以顯父母，孝之終也<br>
&emsp;夫孝，始於事親，中於事君，終於立身』<br>
&emsp;《大雅》云『無念爾祖，聿脩厥德』」
―《孝經・開宗明義》

「父兮生我、母兮**鞠**我<br>
&emsp;拊我畜我、長我育我」
―《詩經・小雅・小旻之什・蓼莪》

### 女慕貞絜，男效才良

「**乾**：元亨利**貞**」<br>
「『文言』曰<br>
&emsp;『元』者，善之長也<br>
&emsp;『亨』者，嘉之會也<br>
&emsp;『利』者，義之和也<br>
&emsp;『**貞**』者，事之幹也」
―《周易・上經・䷀乾》

「**貞**：卜問也，从卜，貝以為贄，一曰鼎省聲，京房所說」
―《說文解字・卜部》

「質美者以通為貴，**才良**者以顯為能，何以言之」
―《新語・資質》

### 知過必改，得能莫忘

「子曰『德之不脩，學之不講，聞義不能徙，不善不能改，是吾憂也』」
―《論語・述而》
	
「晉靈公不君，厚斂以彫牆，從臺上彈人，而觀其辟丸也<br>
&emsp;宰夫胹熊蹯不熟，殺之，寘諸畚，使婦人載以過朝<br>
&emsp;趙盾，士季，見其手，問其故，而患之，將諫<br>
&emsp;士季曰『諫而不入，則莫之繼也，會請先，不入，則子繼之』<br>
&emsp;三進及溜，而後視之，曰『吾知所過矣，將改之』<br>
&emsp;稽首而對曰『人誰無過，**過而能改**，善莫大焉』」
―《春秋左氏傳・宣公・宣公二年》

### 罔談彼短，<ruby><rb>靡</rb><rt>ㄇㄧˇ</rt></ruby>恃己長

「**靡**，**罔**，無也」
―《爾雅・釋言》

「**恃**：賴也。从心寺聲」
―《說文解字・心部》

### 信使可覆，器欲難量

「有子曰<br>
『**信近於義，言可復也**<br>
&emsp;恭近於禮，遠恥辱也<br>
&emsp;因不失其親，亦可宗也』」
―《論語・學而》

「唯齊酒不貳，皆有**器量**」
―《周禮・天官冢宰・酒正》
	
「**器**：皿也，象器之口，犬所以守之」
―《說文解字・㗊部》

「**量**：稱輕重也，从重省，曏省聲」
―《說文解字・重部》

### 墨悲絲染，詩讚羔羊

「**子墨子言見染絲者而歎曰**<br>
『染於蒼則蒼，染於黃則黃<br>
&emsp;所入者變，其色亦變<br>
&emsp;五入必而已，則為五色矣<br>
&emsp;故染不可不慎也』」
―《墨子・所染》

「羔羊之皮、素絲五紽<br>
&emsp;退食自公、委蛇委蛇<br>
&emsp;羔羊之革、素絲五緎<br>
&emsp;委蛇委蛇、自公退食<br>
&emsp;羔羊之縫、素絲五總<br>
&emsp;委蛇委蛇、退食自公」
―《詩經・國風・召南・羔羊》

### 景行維賢，克念作聖

「高山仰止、**景行行止**<br>
&emsp;四牡騑騑、六轡如琴<br>
&emsp;覯爾新昏、以慰我心」
―《詩經・小雅・桑扈之什・車舝》

「惟聖罔念作狂，**惟狂克念作聖**」
―《尚書・周書・多方》

### 德建名立，形端表正

「**道**，導也，所以通導萬物也」<br>
「**德**，得也，得事宜也」<br>
「**名**，明也，名實事使分明也」<br>
―《釋名・釋言語》

「**道**：所行道也，从辵从𩠐，一達謂之道」
―《說文解字・辵部》

「**德**：升也，从彳㥁聲」
―《說文解字・彳部》

「**名**：自命也，从口从夕<br>
&emsp;夕者，冥也，冥不相見，故以口自名」
―《說文解字・口部》

「**形不正者德不來**，中不精者心不治<br>
&emsp;正形飾德，萬物畢得<br>
&emsp;翼然自來，神莫知其極」
―《管子・心術下》

「陰陽𩅞𩅞，積傳為一周，氣裏**形表**而為相成也」
―《黃帝內經・素問・陰陽離合論》

### 空谷傳聲，虛堂習聽

「**習**：數飛也，从羽从白，凡習之屬皆从習」
―《說文解字・習部》

### 禍因惡積，福緣善慶

「**積善**之家，必有**餘慶**，**積不善**之家，必有**餘殃**<br>
&emsp;臣弒其君，子弒其父，非一朝一夕之故，其所由來者漸矣，由辯之不早辯也<br>
《易》曰『履霜、堅冰至』蓋言順也」
―《周易・上經・䷁坤・文言》

### 尺璧非寶，寸陰是競

「夫日回而月周，時不與人遊
**故聖人不貴尺之璧，而重寸之陰**
時難得而易失也」
―《淮南子・原道訓》

### 資父事君，曰嚴與敬

「聖人有憂之，使契為司徒，教以人倫<br>
&emsp;父子有親，君臣有義，夫婦有別，長幼有序，朋友有信」
―《孟子・滕文公上》

### 孝當竭力，忠則盡命

「子夏曰『賢賢易色，**事父母能竭其力**<br>
&emsp;事君能致其身，與朋友交言而有信<br>
&emsp;雖曰未學，吾必謂之學矣』」―《論語・學而》

「定公問『君使臣，臣事君，如之何』<br>
&emsp;孔子對曰『君使臣以禮，**臣事君以忠**』」―《論語・八佾》

### 臨深履薄，夙興溫凊
「不敢暴虎　不敢馮河　人知其一　莫知其他<br>
&emsp;戰戰兢兢　**如臨深淵　如履薄冰**」―《詩經・小雅・小旻之什・小旻》

「肆皇天弗尚　如彼泉流　無淪胥以亡<br>
&emsp;**夙興夜寐**　洒掃廷內　維民之章」―《詩經 -> 大雅 -> 蕩之什 -> 抑》

### 似蘭斯馨，如松之盛

### 川流不息，淵澄取映

### 容止若思，言辭安定

### 篤初誠美，慎終宜令

### 榮業所基，藉甚無竟

### 學優登仕，攝職從政

### 存以甘棠，去而益詠

### 樂殊貴賤，禮別尊卑

### 上和下睦，夫唱婦隨

###  外受傅訓，入奉母儀

### 諸姑伯叔，猶子比兒

### 孔懷兄弟，同氣連枝

### 交友投分，切磨箴規

### 仁慈隱惻，造次弗離

### 節義廉退，顛沛匪虧

### 性靜情逸，心動神疲

### 守真志滿，逐物意移

### 堅持雅操，好爵自縻


### 


### 


### 


### 

### 


### 


### 


### 






| 1                    | 3                    | 4                    | 5                    | 6                    | 7                    |          |
| -------------------- | -------------------- | -------------------- | -------------------- | -------------------- | -------------------- | -------- |
| 天地玄黃，宇宙洪荒。 | 蓋此身髮，四大五常。 | 都邑華夏，東西二京。 | 治本於農，務茲稼穡。 | 耽讀玩市，寓目囊箱。 | 布射僚丸，嵇琴阮嘯。 | ※※※※※※※※ |
| 日月盈昃，辰宿列張。 | 恭惟鞠養，豈敢毀傷。 | 背邙面洛，浮渭據涇。 | 俶載南畝，我藝黍稷。 | 易輶攸畏，屬耳垣牆。 | 恬筆倫紙，鈞巧任釣。 |          |
| 寒來暑往，秋收冬藏。 | 女慕貞絜，男效才良。 | 宮殿盤郁，樓觀飛驚。 | 稅熟貢新，勸賞黜陟。 | 具膳餐飯，適口充腸。 | 釋紛利俗，竝皆佳妙。 |          |
| 閏餘成歲，律呂調陽。 | 知過必改，得能莫忘。 | 圖寫禽獸，畫彩仙靈。 | 孟軻敦素，史魚秉直。 | 飽飫烹宰，飢厭糟糠。 | 毛施淑姿，工顰妍笑。 |          |
| 雲騰致雨，露結為霜。 | 罔談彼短，靡恃己長。 | 丙舍傍啟，甲帳對楹。 | 庶幾中庸，勞謙謹敕。 | 親戚故舊，老少異糧。 | 年矢每催，曦暉朗曜。 |          |
| 金生麗水，玉出崑岡。 | 信使可覆，器欲難量。 | 肆筵設席，鼓瑟吹笙。 | 聆音察理，鑒貌辨色。 | 妾御績紡，侍巾帷房。 | 璿璣懸斡，晦魄環照。 |          |
| 劍號巨闕，珠稱夜光。 | 墨悲絲染，詩讚羔羊。 | 升階納陛，弁轉疑星。 | 貽厥嘉猷，勉其祗植。 | 紈扇圓潔，銀燭煒煌。 | 指薪修祜，永綏吉劭。 |          |
| 果珍李柰，菜重芥薑。 | 景行維賢，克念作聖。 | 右通廣內，左達承明。 | 省躬譏誡，寵增抗極。 | 晝眠夕寐，藍筍象床。 | 矩步引領，俯仰廊廟。 |          |
| 海鹹河淡，鱗潛羽翔。 | 德建名立，形端表正。 | 既集墳典，亦聚群英。 | 殆辱近恥，林皋幸即。 | 弦歌酒宴，接杯舉觴。 | 束帶矜莊，徘徊瞻眺。 |          |
| 2                    | 空谷傳聲，虛堂習聽。 | 杜稿鍾隸，漆書壁經。 | 兩疏見機，解組誰逼。 | 矯手頓足，悅豫且康。 | 孤陋寡聞，愚蒙等誚。 |          |
| 龍師火帝，鳥官人皇。 | 禍因惡積，福緣善慶。 | 府羅將相，路俠槐卿。 | 索居閒處，沉默寂寥。 | 嫡後嗣續，祭祀烝嘗。 | 謂語助者，焉哉乎也。 |          |
| 始制文字，乃服衣裳。 | 尺璧非寶，寸陰是競。 | 戶封八縣，家給千兵。 | 求古尋論，散慮逍遙。 | 稽顙再拜，悚懼恐惶。 |                      |          |
| 推位讓國，有虞陶唐。 | 資父事君，曰嚴與敬。 | 高冠陪輦，驅轂振纓。 | 欣奏累遣，慼謝歡招。 | 箋牒簡要，顧答審詳。 |                      |          |
| 弔民伐罪，周發殷湯。 | 孝當竭力，忠則盡命。 | 世祿侈富，車駕肥輕。 | 渠荷的歷，園莽抽條。 | 骸垢想浴，執熱願涼。 |                      |          |
| 坐朝問道，垂拱平章。 | 臨深履薄，夙興溫凊。 | 策功茂實，勒碑刻銘。 | 枇杷晚翠，梧桐蚤凋。 | 驢騾犢特，駭躍超驤。 |                      |          |
| 愛育黎首，臣伏戎羌。 | 似蘭斯馨，如松之盛。 | 磻溪伊尹，佐時阿衡。 | 陳根委翳，落葉飄搖。 | 誅斬賊盜，捕獲叛亡。 |                      |          |
| 遐邇一體，率賓歸王。 | 川流不息，淵澄取映。 | 奄宅曲阜，微旦孰營。 | 游鵾獨運，凌摩絳霄。 |                      |                      |          |
| 鳴鳳在竹，白駒食場。 | 容止若思，言辭安定。 | 桓公匡合，濟弱扶傾。 |                      |                      |                      |          |
| 化被草木，賴及萬方。 | 篤初誠美，慎終宜令。 | 綺回漢惠，說感武丁。 |                      |                      |                      |          |
|                      | 榮業所基，藉甚無竟。 | 俊乂密勿，多士寔寧。 |                      |                      |                      |          |
|                      | 學優登仕，攝職從政。 | 晉楚更霸，趙魏困橫。 |                      |                      |                      |          |
|                      | 存以甘棠，去而益詠。 | 假途滅虢，踐土會盟。 |                      |                      |                      |          |
|                      | 樂殊貴賤，禮別尊卑。 | 何遵約法，韓弊煩刑。 |                      |                      |                      |          |
|                      | 上和下睦，夫唱婦隨。 | 起翦頗牧，用軍最精。 |                      |                      |                      |          |
|                      | 外受傅訓，入奉母儀。 | 宣威沙漠，馳譽丹青。 |                      |                      |                      |          |
|                      | 諸姑伯叔，猶子比兒。 | 九州禹跡，百郡秦並。 |                      |                      |                      |          |
|                      | 孔懷兄弟，同氣連枝。 | 岳宗泰岱，禪主雲亭。 |                      |                      |                      |          |
|                      | 交友投分，切磨箴規。 | 雁門紫塞，雞田赤城。 |                      |                      |                      |          |
|                      | 仁慈隱惻，造次弗離。 | 昆池碣石，鉅野洞庭。 |                      |                      |                      |          |
|                      | 節義廉退，顛沛匪虧。 | 曠遠綿邈，岩岫杳冥。 |                      |                      |                      |          |
|                      | 性靜情逸，心動神疲。 |                      |                      |                      |                      |          |
|                      | 守真志滿，逐物意移。 |                      |                      |                      |                      |          |
|                      | 堅持雅操，好爵自縻。 |                      |                      |                      |                      |          |